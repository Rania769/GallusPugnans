<html xmlns:tei="http://www.tei-c.org/ns/1.0">
   <head>
      <meta http-equiv="Content-Type" content="text/html; charset=UTF-8">
      <link rel="stylesheet" type="text/css" href="GallusPugnans_htmlmonolingue.css">
      <title>Parti VI: épilogue</title>
   </head>
   <body>
      <table>
         <tr>
            <td>
               <h1>Lichenor parasitus, loquitur.</h1>
            </td>
            <td>
               <h1>Le parasite Lichenor prend la parole.</h1>
            </td>
         </tr>
         <tr>
            <td>
               <div type="réplique"><strong>Lichenor</strong>
                  Ehodum Spectatores, quidnam est, quod adeo dispalescitis unius hominis inepta, &amp; nimis
                  in levissima re gravi sententia saturi? 
                  numquid &amp; vos quicquam estis bona Minerva, bonoque Genio his subjuncturi quae Nomothetes
                  attulit? 
                  State paullulum   obsecro &amp; quantum in multorum cosiliis frugis extet perdiscite. 
                  Vetus est sententia, Neminem unum omnia noscere, &amp; hoc itidem percelebratum. 
                  Sape etiam est olitor valde oportuna locutus. 
                  Parasitum me noscitis Lichenora, qui Parasitando multis iam annis ventrem pavi neum,
                  &amp; alienum cibum ceu musculus quidam semper edi, nullorum edacitate unquam victus,
                  vestibusque ut videtis non plane sumptuosis, nec plane sordidis amictus. 
                  Qui consiliis haud quaquam malis, levi adolescentiae saepe suppetiatum affui. 
                  En ego si nemo ex vobis aliud est dicturus, quid sentiam ipse eloquar, esto non multum
                  amplius loci mea sententia, habitura sit, propterea quod absunt partes, dicam tamen
                  quod dicturus antea fueram, quan quam me fortassis ut hominem semissem, nihil ad rem
                  dicere posse, existiment non nulli. 
                  Non enim baraba, nec pallio, nec pallore in faciem inducto Cimino, prudentiam ostento,
                  id quod solent multi, Sed Lichenora me &amp; ore &amp; habitu profiteor, quid mihi abscondita,
                  intra calviciem, &amp; calvam hanc calvariam, mea mens, secum saepe mussitet, non omnibus
                  est in aperto. 
                  Idcirco Lichenora audite contendite, paulumque ipsi date morae, quo se a screatu liberet,
                  ne raucus Orator appareat, Hem, hem, Ho, oho, Pfhui. 
                  Ah male ex gutture habeo, ob hesternum acre &amp; immaturum vinum, quod mihi Saturio combibo
                  &amp; convivator meus in coena dedit. 
                  Verum vos spectatores non vocem sed verba pensabitis. 
                  Audistis hodie, quid conductus donis animus possit, quantumque muneribus suscitatae,
                  vires incrementi summant. 
                  Philonicum ego his quatuor annis proximis, quibus mihi est familiaris, nunquam gravius
                  loquentem audivi, &amp; eo viso primum an Philonicus esset dubitare occoepi, Cum enim
                  una sumus in coena, salibus me &amp; lepore parasitico multo est urbanior, &amp; ea ludit,
                  quae elegans solet Pantomimus. 
                  Cum obaeratus praemiis loquitur, talis est quem audistis.  
                   Magnae primum artis esse mihi videtur, variare posse vultum &amp;, cum sapientia est
                  opus, sapeintis pellem induere. 
                  Euthymus ipse, paulo gravior cum domi est, &amp; si me amet, non tamen levitate superat,
                  Ast animum exhilarat meis ineptiis suum, tu inde atratos &amp; bicolores codices minus
                  moleste volvere queat, Quem heri fere hoc dicturum olfeci, quae hocide dixit, multum
                  enim sudoris in chartis reliquerat, antequam potaret, quod si tot horis non dormiisset,
                  perturbasset ordinem, &amp; susceptis donis nequaquam fecisset satis. 
                  Nomothetes, qui legibus suis barbatorum hominum sapientiam adnexuit, idem in Gallorum
                  Gallinarumque lite referendum putavit, quod refertur, dum maximi principis in maxima
                  discordia sunt, nimis in frivolis rebus studiosus. 
                  Verum quid ego hos imprudens enumero Spectatores Si mihi non imputatum fuisset praecaeteris
                  clamanti, hi haec verba, ut in animum venerant, pronunciassem. Gallos &amp; Gallinas cum
                  Capis, quia mihil apud eos aeris est, quo litis sumptibus satis fieri possit, in coquinarium
                  carcerem coniiciendos existimo, ibique retinendos donec rerum omnium ambiguitas excussa
                  pateat, Sponsio enim in tam volucri genere non est tuta. 
                  Quod si humanos animos, mendacibus ausis, &amp; insultu temerario, agitare &amp; ludibrio
                  habere visi fuerint &amp; sapere velle in alieno genere videri, Censeo breviter ea poena
                  puniendos, ut sensim eis, Pinna post pinam, &amp; post plumam pluma, radicitus evellantur,
                  prius ipsis jugulatis, &amp; in bulientem aquam immersis. 
                  Post vero in omnium Spectatorum oblectationem assentur partim &amp; elixentur, partim
                  comminutis ossibus &amp; pulpis, in sapidi iusculi liquorem conterantur, quod pro salute
                  multorum fiat, foelixque sit &amp; faustum toti turbae, &amp; haec quidem sunt, quae dicta
                  volui, Qua sententia Spectatores, Multum vobis accessisset commodi, Nihil enim praeter
                  nugas &amp; nebulas Galli, Gal   linaeque, garritidarunt, adauctas causidicorum versutia, latiore suco, quorum hodie
                  tantus clamor fuit, ut adventans ego Pharmacopolas me audire putarim. 
                  Et profecto credidi esse aliquem, qui vivum serpentem, aut lacertam viridem, aut Araneolum
                  voraturus esset, sed clamore falsus sum, &amp; frustratus etiam ad finem meo voto, Dii
                  perdant trepidos Parasitos, &amp; ubi res postulat ad loquendum Creperos. 
                  Iam Gallis, Gallinis, &amp; Capis vesceremur. 
                  Iam potaremus ex Symbolo, promptumque erat saginari nos maligni generis obitu. 
                  Nec ullus nos Legirupas dicere fuisset ausus, quod rem civilem cruore clausissemus.
                  
                  Nemo enim Pullis, Gallis, Gallinisque &amp; Capis enectis, libentius victitat, quam hi
                  qui penes se summum legum arbitrium locatum esse autumant. 
                  Videte quantum neglexerimus silendo commodum, Frustra iam labia tergitis, qui angimini
                  fame, frustra vacuum deglutitis, desiderium vestrum latius hoc in loco exaturari non
                  potest. 
                  Consulat igitur sibi quisque domi, &amp; captivi generis faciat sibi quisque copiam, pro
                  conditione. 
                  Ego Euthymum adibo, quem Gallis suis domi male consulere habeo compertum, ut Philonicus
                  quoque male Gallinis consulit. 
                  Utrinque enim deplumantur iam, &amp; ad Culinam destinantur, laetitiam facturi avidis
                  faucibus. 
                  Illic ego viscera distendam, &amp; ut me pinguiorem Giggulirus faciat curabo. 
                  Bibamque adeo, ut Veternosum me tota familia putet. VALETE vos. 
                  Et post hac, si huc litigatum Galli, Gallinaeque pervenerint, quid censendum sit,
                  me Iudice, memoriae commendate.
                  
               </div>
            </td>
            <td>
               <div type="réplique"><strong>Lichenor</strong>
                  traduction
                  
               </div>
            </td>
         </tr>
      </table>
      <div type="apparatcritique">
         <p>Apparat critique: </p>
      </div>
   </body>
</html>