<html xmlns:tei="http://www.tei-c.org/ns/1.0">
   <head>
      <meta http-equiv="Content-Type" content="text/html; charset=UTF-8">
      <link rel="stylesheet" type="text/css" href="GallusPugnans_htmlmonolingue.css">
      <title>Parti VI: épilogue</title>
   </head>
   <body>
      <table>
         <tr>
            <td>
               <h1>Lichenor parasitus, loquitur.</h1>
            </td>
            <td>
               <h1>Le parasite Lichenor prend la parole.</h1>
            </td>
         </tr>
         <tr>
            <td>
               <div type="réplique"><strong>Lichenor</strong>
                  Ehodum Spectatores, quidnam est quod adeo dispalescitis unius hominis inepta &amp; nimis
                  in levissima re gravi sententia saturi? 
                  Numquid &amp; vos quicquam estis bona Minerva bonoque Genio his subjuncturi quae Nomothetes
                  attulit? 
                  State paululum, obsecro, &amp; quantum in multorum <span class="lem">consiliis</span> frugis <span class="lem">extet</span> perdiscite. 
                  Vetus est sententia: "Neminem unum omnia noscere" &amp; hoc itidem percelebratum: 
                  "Saepe etiam est olitor valde <span class="lem">oportuna</span> locutus". 
                  Parasitum me noscitis Lichenora 
                  qui parasitando multis iam annis ventrem pavi meum &amp; alienum cibum ceu musculus quidam
                  semper edi, 
                  nullorum edacitate <span class="lem">unquam</span> victus 
                  vestibusque, ut videtis, non plane sumptuosis nec plane sordidis amictus. 
                  Qui consiliis <span class="lem">haudquaquam</span> malis levi adolescentiae saepe suppetiatum affui. 
                  En ego si nemo ex vobis aliud est dicturus, 
                  quid sentiam ipse eloquar, esto non multum amplius loci mea sententia, habitura sit,
                  
                  propterea quod absunt partes, 
                  dicam tamen 
                  quod dicturus antea fueram, 
                  <span class="lem">quanquam</span> me fortassis 
                  ut hominem semissem, nihil ad rem dicere posse, existiment <span class="lem">non nulli</span>. 
                  Non enim barba, nec pallio, nec pallore in faciem inducto Cimino, prudentiam ostento,
                  id quod solent multi, 
                  Sed Lichenora me &amp; ore &amp; habitu profiteor, 
                  quid mihi abscondita, intra calviciem, &amp; calvam hanc calvariam, mea mens, secum saepe
                  mussitet, <span class="lem">quod</span>non omnibus est in aperto. 
                  Idcirco Lichenora audite contendite, paulumque ipsi date morae, quo se a screatu liberet,
                  
                  ne raucus Orator appareat, Hem, hem, Ho, oho, Pfhui. 
                  Ah male ex gutture habeo, ob hesternum acre &amp; immaturum vinum, quod mihi Saturio combibo
                  &amp; convivator meus in <span class="lem">coena</span> dedit. 
                  Verum vos spectatores non vocem sed verba pensabitis. 
                  Audistis hodie, 
                  quid conductus donis animus possit, 
                  quantumque muneribus suscitatae, vires incrementi <span class="lem">sumant</span>. 
                  Philonicum ego his <span class="lem">quattuor</span> annis proximis, 
                  quibus mihi est familiaris, <span class="lem">nunquam</span> gravius loquentem audivi, &amp; eo viso primum an Philonicus esset dubitare <span class="lem">cocepi</span>, 
                  Cum enim una sumus in <span class="lem">coena</span>, salibus me &amp; lepore parasitico multo est urbanior, &amp; ea ludit, 
                  quae elegans solet Pantomimus. 
                  Cum obaeratus praemiis loquitur, talis est quem audistis.  
                   Magnae primum artis esse mihi videtur, variare posse vultum &amp;, cum sapientia est
                  opus, sapeintis pellem induere. 
                  <span class="lem">Euthymus</span> ipse, paulo gravior cum domi est, &amp; 
                  si me amet, non tamen levitate superat, 
                  Ast animum exhilarat meis ineptiis suum, tu inde atratos &amp; bicolores codices minus
                  moleste volvere queat, 
                  Quem heri fere <span class="lem">haec</span> dicturum olfeci, 
                  quae hocide dixit, multum enim sudoris in chartis reliquerat, 
                  antequam potaret, 
                  quod si tot horis non <span class="lem">dormisset</span>, 
                  perturbasset ordinem &amp; susceptis donis nequaquam fecisset satis. 
                  Nomothetes, 
                  qui legibus suis barbatorum hominum sapientiam adnexuit, 
                  idem in Gallorum Gallinarumque lite referendum putavit, 
                  quod refertur, 
                  dum maximi <span class="lem">principis</span> in maxima discordia sunt, nimis in frivolis rebus studiosus. 
                  Verum quid ego hos imprudens enumero Spectatores? 
                  Si mihi non imputatum fuisset <span class="lem">prae caeteris</span> clamanti, in haec verba, 
                  ut in animum venerant, <span class="lem">pronuntiassem</span>. 
                  Gallos &amp; Gallinas cum Capis, 
                  quia nihil apud eos aeris est, 
                  quo litis sumptibus satis fieri possit, 
                  in coquinarium carcerem <span class="lem">coniiciendos</span> existimo, 
                  ibique retinendos donec rerum omnium ambiguitas excussa pateat. 
                  Sponsio enim in tam volucri genere non est tuta. 
                  Quod si humanos animos, mendacibus ausis, &amp; insultu temerario, agitare &amp; ludibrio
                  habere visi fuerint &amp; sapere velle in alieno genere videri, 
                  Censeo breviter ea poena puniendos, 
                  ut sensim eis, Pinna post pinnam, &amp; post plumam pluma, radicitus evellantur, prius
                  ipsis jugulatis, &amp; in <span class="lem">bullientem</span> aquam immersis. 
                  Post vero in omnium Spectatorum oblectationem assentur partim &amp; elixentur, 
                  partim comminutis ossibus &amp; pulpis, in sapidi iusculi liquorem conterantur, 
                  quod pro salute multorum fiat, 
                  <span class="lem">felixque</span> sit &amp; faustum toti turbae, &amp; haec quidem sunt, 
                  quae dicta volui, 
                  Qua sententia Spectatores, Multum vobis accessisset commodi, Nihil enim praeter nugas
                  &amp; nebulas Galli, Gal   linaeque, garritidarunt, adauctas causidicorum versutia, latiore suco, 
                  quorum hodie tantus clamor fuit, 
                  ut adventans ego Pharmacopolas me audire putarim. 
                  Et profecto credidi esse aliquem, qui vivum serpentem, aut lacertam viridem, aut Araneolum
                  voraturus esset, sed clamore falsus sum, &amp; frustratus etiam ad finem meo voto, Dii
                  perdant trepidos Parasitos, &amp; ubi res postulat ad loquendum Creperos. 
                  Iam Gallis, Gallinis, &amp; Capis vesceremur. 
                  Iam potaremus ex Symbolo, promptumque erat saginari nos maligni generis obitu. 
                  Nec ullus nos Legirupas dicere fuisset <span class="lem">ausus</span>, 
                  quod rem civilem cruore clausissemus. 
                  Nemo enim Pullis, Gallis, Gallinisque &amp; Capis enectis, libentius victitat, 
                  quam hi qui penes se summum legum arbitrium locatum esse autumant. 
                  Videte quantum neglexerimus silendo commodum, 
                  Frustra iam labia tergitis, qui angimini fame, frustra vacuum deglutitis, desiderium
                  vestrum latius hoc in loco <span class="lem">exsaturari</span> non potest. 
                  Consulat igitur sibi quisque domi, &amp; captivi generis faciat sibi quisque copiam, pro
                  conditione. 
                  Ego Euthymum adibo, 
                  quem Gallis suis domi male consulere habeo compertum, 
                  ut Philonicus quoque male Gallinis consulit. 
                  <span class="lem">Utrimque</span> enim deplumantur iam, &amp; ad Culinam destinantur, laetitiam facturi avidis faucibus.
                  
                  Illic ego viscera distendam, &amp; ut me pinguiorem Giggulirus faciat curabo. 
                  Bibamque adeo, 
                  ut Veternosum me tota familia putet. 
                  Valete vos. 
                  Et <span class="lem">posthac</span>, si huc litigatum Galli, Gallinaeque pervenerint, 
                  quid censendum sit, me Iudice, memoriae commendate.
                  
               </div>
            </td>
            <td>
               <div type="réplique"><strong>Lichenor</strong>
                  Eho, Spectateurs! 
                  Qu'y a-t-il donc pour que vous vous vous répandiez à ce point dégoûtés de la sentence
                  maladroite d’un seul homme et extrêmement sévère dans une affaire très légère?
                  Et est-ce que vous allez ajouté quelque chose grâce à la bonne Minerve et grâce au
                  bon Génie, à celles que Nomothetes a rapportées? 
                  Restez, je vous prie, encore un peu et apprenez combien de fruits il y a dans les
                  décisions prises par un grand nombre.
                  Il y a un vieux proverbe qui dit que “personne ne sait seul toutes choses” et ce qui
                  suit s’est répandu de la même manière: “Souvent, le maraîcher aussi a dit des choses
                  grandement appropriées.” 
                  Vous me connaissez, sous le nom de Lichenor le Parasite. J’ai nourri mon ventre depuis
                  plusieures années en parasitant et ai sans cesse mangé la nourriture d’autrui comme
                  un rat, jamais vêtu de la faim d’aucune chose et couvert de vêtement, comme vous le
                  voyez, ni tout à fait somptueux ni tout à fait crasseux.
                  Moi, Lichenor, je n’ai été présent à aucune des malheureuses assemblées pour porter
                  souvent assistance à la jeunesse aux moeurs légères. 
                  
                  
               </div>
            </td>
         </tr>
      </table>
      <div type="apparatcritique">
         <p>Apparat critique: <i>cosiliis</i> ed; <i>exstet</i> Zimmel; <i>opportuna</i> Zimmel; <i>umquam</i> Zimmel; <i>haud quaquam</i> ed; <i>quamquam</i> Zimmel; <i>nonnulli</i> Zimmel; <i></i> ed; <i>cena</i> Zimmel; <i>summant</i> ed; <i>quatuor</i> ed; <i>numquam</i> Zimmel; <i>occoepi</i> ed; <i>cena</i> Zimmel; <i>Ethymus</i> ed; <i>hac</i> ed; <i>dormiisset</i> ed; <i>principes</i> Zimmel; <i>praecaeteris</i> ed; <i>pronunciassem</i> ed; <i>coniciendos</i> Zimmel; <i>bulientem</i> ed; <i>foelixque</i> ed; <i>aufus</i> ed; <i>exaturari</i> ed; <i>Utrinque</i> ed; <i>post hac</i> ed; 
         </p>
      </div>
   </body>
</html>