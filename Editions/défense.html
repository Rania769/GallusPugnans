<html xmlns:tei="http://www.tei-c.org/ns/1.0">
   <head>
      <meta http-equiv="Content-Type" content="text/html; charset=UTF-8">
      <link rel="stylesheet" type="text/css" href="GallusPugnans_htmlmonolingue.css">
      <title>Partie III: défense</title>
   </head>
   <body>
      <table>
         <tr>
            <td>
               <h1>Euthymi pro Gallis contra Gallinas instituta defensio.</h1>
            </td>
            <td>
               <h1>Défense présentée par Euthymus pour les coqs et contre les poules.</h1>
            </td>
         </tr>
         <tr>
            <td>
               <div type="réplique"><strong>Euthymus</strong> Nulla est penitus inter mortales labes, Spectatores quae virtuti, &amp; ex ea natis gloriae
                  &amp; <span class="lem">felicitati</span>, 
                  plus sit adversaria quam invidia, quae aliquando (ut scitis) infandis exiliis, &amp; iniquissimis
                  repulsis, eos viros agitavit, qui &amp; de Diis &amp;
                  de hominibus, quam optime meriti videbantur, post hos autem plerosque tanta insolentia
                  adorta est, ut sustinere insontes molestissimas accusationes fuerint coacti.
                  Id si hodie gallis contigit, eo est aequius ferendum,quod &amp; primum talis rei exemplum
                  non sunt, &amp; ab his accusantur, in quibus iustissimae poenae plus loci est quam querelae.
                  Audistis sane Philonici nostri copiosam &amp; disertam postulationem, quam ego commendarem
                  magis si tanto liberioris maledicentiae tabo illita non esset,
                  quod enim est dictum, quod gallos non taxet, elevet, alliciat? cum solae gallinae
                  commendentur, &amp; ab his rebus etiam laus sumatur, que fere laudari nec possint, nec
                  debeant. 
                  Laudanda est certe sedulitas &amp; eloquentia Philonici, qui more suo, non tam verum &amp;
                  justum tuetur, quam etiam ita falsum &amp; excogitatum instituit, ita obumbrat,
                  Ut veri &amp; justi loco ab auditoribus accipi debeat, tanta est in eo eloquentiae potentia,
                  Quae certe alioqui, sine malo consilio non male meretur, Verum, unde Philonico tam
                  consilium malum?
                  Unde illa pertinax rei non satis intellectae defensio ?
                   Nempe si verum dicere fas est, ut certe est, a solis gallinis, id quod tu Philonice
                  fassus es. Quae te adeo precibus praemiisque induxere, &amp; mercati sunt: 
                  ut falsum pro vero tutari fueris ausus, eoque, audaciae mens tua processerit, ut victoriam
                  ipse tibi, nondum cognito Iudice promiseris, meque quem tibi ex officio novisti adversarium,
                  de veritate dicenda interrogaveris, 
                  quasi ego eius animo quo sunt gallinae dicere verum libere non audeam. Constantiores
                  estis Spectatores quam ut simplici querelae totque anilibus sabellis adauctae, fidem
                  illico adhibeatis: 
                  Nullum est hodie <span class="lem">vitium</span> quod suum patronum non habeat, &amp; iniquis rebus eloquentia si vultu multum affert,
                  ac fere non minus ornatus
                  quam recte <span class="lem">factis</span>, tanta est, <span class="lem">delinitae</span> illecebris orationis efficacia. Aperte ego vobiscum agam &amp; simpliciter.
                  Sunt enim vetusti <span class="lem">auctoris</span> testimonio, simplicia verba veritatis, 
                  
                  Nec fuco vos aut orationis <span class="lem">delenimentis</span> suspendam Iusta enim lingua robur immensum habet, &amp; viribus eloquentiae adeo certe
                  non eget,
                  quam haec, quae cum rei candore diffidit, ad obductae tectoriis <span class="lem">blanditias</span> linguae, &amp; ostentosam verorum iactantiam refugium habet. 
                  Scitis Cerneadem philosophum, Romae, cum legatus venisset, Catonis sententia, a Senatus
                  conspectu amoveri iussum, quod vir gravis &amp; veritatis amans, hominis eloquentiam suspectam
                  habebat.
                  Te autem Philonice, ut ad instituta perveniam, oratum volo, ut quantum gallinarum
                  invidia seductus fueris, quidve aut quantum defenderis ex hisce quae iam sum dicturus
                  patiente accipias.
                  <span class="lem">Intelliges</span> enim sane omnia &amp; mecum senties, Quamquam quod tu paulo ante non fecisti, nihil asserere
                  temere velim,
                  nec polliceri mihi victoriam, Sed id solum conari, ut quod est verum in aperto sit,
                  Reliquum in eius manibus erit qui causae futurus est Iudex, rem enim nostram ad unum,
                  aut pauciores saltem relatum iri existimo,
                  quod si non fit, aeque mihi vos omnes spectatores, in judices eligo, ac Philonicus
                  fecit. Veritas etenim multorum diligentia rectius deprehenditur, quam unius opinione,
                  &amp; <span class="lem">praeceps</span> admodum est consilium, quod non multorum trutinato judicio elucidatur Dignemini igitur
                  si modo vobis masculi Galli, 
                  cordi <span class="lem">unquam</span> fuere, veritatis &amp; <span class="lem"></span> juvandae gratia, me hoc in loco
                  qui Gallos sum defensurus, patienter audire, ut nostris litibus iudicio, provocato
                  verum <span class="lem">dinoscatis</span>.
                  Venere ad me pridie Galli <span class="lem">quatuor</span>, quos assidere mihi hic videtis, ut forma praestantes, ita Hercle anio acutissimi
                  &amp; vigilantissimi,
                  quorum senior, Giggulirus nomine, postquam hospitii sibi copia facta est, clamare
                  coepit, Euthyme (Novit enim me iam a teneris annis, Parenti suo, itidem prudenti saepe
                  comes cum me de rebus
                  gravioribus <span class="lem">rei publicae</span> suae consulturus advolavit) Euthyme inquit, qui Gallicinium <span class="lem">intelligis</span>
                  &amp; patrocinio tuo strenuos Gallos, multis iam annis fidelissie iuuisti, causisque gravissimis
                  saepe tutatus es, Nos ingenti Gallorum conventu publicae legationes muneri praefecti,
                  ad te mittimur,
                  qui <span class="lem">ceteris</span> &amp; prudentia praestas, &amp; eo in loco <span class="lem">oportune</span> agis, 
                  quo conjuges nostras, si modo conjuges dici merentur, longa excogitatam invidia postulationem
                  pro Patronum habituras intelleximus, eo nervos animi tendes, &amp; duce veritate retundes,
                  
                  quicquid nobis, falso plebs illa mobilis impegerit. Ego postquam conjugis audivi nomen
                  adeo quidem <span class="lem">obstupui</span> ut fere, 
                  quasi <span class="lem">ecstasi</span> correptus, decubuerim, &amp; in animo volvere <span class="lem">incepi</span> id jam adesse,
                  quod saepe cito nimis affuturum timueram, Novi enim mulieres, quae cum natura sint
                  invidae &amp; ad iram propensae, dum offenduntur, sive potius castigantur, ex festuca
                  trabem, ex stupa Magnetem suo clamore facere.
                  Tum quae belli causa foret, inquirenti, solam gloriam Gallorum esse Giggulirus respondit,
                  quam decentissimis pugnis adquisitam, sibi non esse dividuam, Gallinae quererentur,
                  &amp; dolerent,
                  quid mares quid <span class="lem">feminas</span> deceat, sane non <span class="lem">intelligentes</span>.
                  Deinde nonnullarum rerum me prudenter &amp; diserte admonens, rem inquit, tenes Euthyme,
                   nosti Gallos, nosti Gallinas, omnia prudentiae tuae committimus
                  Nec, si commode hoc in loco verba facere possemus, faceremus tamen, male enim propositis,
                  &amp; dolose excogitatis, adeo in Galli nas possemus accendi,
                  ut ea in medium adduceremus, quorum nos posthac forsan <span class="lem">paeniteret</span>. Fama enim nostra plus nobis curae est quam Gallinarum infamia.
                  Loquenti tamen tibi assistemus, ut verbis tuis nostra praesentia fides fiat. Haec
                  cum audissem, Gallos me Hercule, ut apertos &amp; paucorum verborum viros miseratus cogitare
                  omnia 
                  &amp; inquirere diligentissime <span class="lem">cepi</span>, &amp; brevi sum expiscatus Gallinas adesse
                  &amp; Philonicum conductum patronum, Cumque paulo ante, domum egrediens, tot hunc in locum
                  homines confluere animadverti, forte subsecutus sum, animus enim mihi, nescio quid
                  praesagiverat,
                  nec frustra, Philonicum siquidem ita anhelantem vidi, ut folles mihi sub pectore premere
                  videret, Cui me locuturo opposui, ut omnia quibus respondendum esse videretur ex eius
                  ore colligerem.
                  Collegi igitur non parum multa, quibus ut serie, respondeam est opus. Dixti Philonice
                  Gallorum curam  in eo versari, ut in harena pugiles sint potius, quam ad Gallinaria
                  custodes,
                  &amp; ex eo quidem omnis dissensionis &amp; controversiae fundamentum, derivas, nimis certe
                  temere, ne dicam imprudenter, non enim hoc <span class="lem">revera</span>
                  Gallinis dolori est, quod pugnant galli, sed longe aliud, Invidia siquidem succensae
                  <span class="lem">aegre ferunt</span> extolli gallos, 
                  dum interim <span class="lem">ipse</span> sibi domi quasi ingloriae degere videntur, Debebas igitur ex Gallinarum immensa invidia
                  rem duxisse, non pugna gallorum,
                  quam ego hoc in loco, non modo decentem sed &amp; necessariam esse assero. <span class="lem">Quandoquidem</span> ugnaces 
                  &amp; cordatos oportet esse gallos, si toto gallinarum custodes gloriosi esse &amp; videre
                  volunt, &amp; quae noxia insurgunt, eliminare. 
                  Nemo autem Spectatores aut cordatus <span class="lem">unquam</span>, aut ad pugnam idoneus fuit, a quo pugnae ratio
                  &amp; truculenti hostis aspectus ignoratur. Miserum exercitum vetustas putavit, quem inexpertus
                  &amp; nullis assuetus vulneribus, imperator duceret.
                  Proinde ut ex pugna reversus, per immensos terrores, variumque armorum strepitum 
                  &amp; dubios Martis vultus, miles audentior sit. Id quod vere L. Sicinius Dentatus, Manlius
                  Capitolinus, M. Sergius saepe vulnerati, docuere.
                  Ita &amp; ex lucta ad pugnandum, animosiores ubi res postulat fiunt galli. Dicite mihi
                  Spectatores an <span class="lem">tironi</span> Veteranus praeferendus sit? 
                  Hercle praeferendum dicetis, Idque solius fortitudinis gratia, quae longo usu &amp; diutinis
                  castris <span class="lem">comparatur</span>. 
                  Non advertisti Philonice, quam tecum dissenseris. Vis gallos a pugna esse alienos?
                  &amp; noxiis avibus visis non fugere? cum fuga pugnandi nescios maxime deceat.
                  Erras tu quidem, quod aiunt, toto coelo, &amp; anilibus galliarum nugis, quo volunt flecteris.
                  Gallos mares, ut audistis Spectatores pugna decet, non tam honoris aucupandi gratia,
                  quam galliarum tutelae, &amp; salutis, id quod istae vitilitigatrices non advertunt. Neque
                  sunt hi <span class="lem">per celebres</span> ludi cruenti per celebres semper,
                  nec <span class="lem">letiferi</span> quod gallinae ingerunt, Quotus enim quisque illic perit ubi ugnatur?
                  Nec praetereundum est, quod hoc instituto maximis civitatibus sempiternae gloriae
                  galli fuerunt. Postquam enim gallorum certamen Pergami <span class="lem">increbuit</span>, 
                  &amp; thenis post Themistoclis cum Xerse pugnam, die in singulos annos decreto;  inceptum
                  est, Nobilitata est, Rhodos, Tanagra, &amp; media regio, Rhodii enim &amp;, Tanagrici, omnium
                  pugnacissimi fuere,
                  secundum hos autem, ut accepi Chalcidici &amp; <span class="lem">Melici</span>. Videtis, Spectatores multos gallos, ex lucta, sibi &amp;
                  patriae selectae reportasse, quasi aut Olympiis, aut Isthimicis ludis Athletae suissent
                  victores. Vetustissimum igitur morem &amp; longa annorum serie inductum,nostri galli si
                  aemulantur, 
                  quis vituperat? Estis certe morsum genus gallinae estis invidissimae: non amatis maritos,
                  quos contra viri officium pastoralis custodiae inertia domi obtorpere mavultis, 
                  quam ex celebribus Gymnasiis, desideratis gloriae titulis insignitos redire,  Vos subinde fingendo,quid prodestis? Quid iuvat inserere ea vestris <span class="lem">lachrymis</span>, 
                  quae ne hili quidem facienda sunt, Augetur <span class="lem">aestimatio</span> generis vestri, si viri Galli pugna fatigantur,Romanae matronae, 
                  quorum viri conjuges,<span class="lem">rei publicae</span> externorum casu pro virili iuverunt, e victoriis, triumphis, 
                  &amp; omnino honoribus, non parvam sibi gloriae partem ascripserunt. Putatis non laetatam
                  Hersiliam non etiam elatam, Romulo non semel tam gloriose vincente? 
                  Cincinnati uxorem <span class="lem">&amp; si</span> trepidam Raciliam, Dictatura tamen in mediis arvis oblata viro, gavisam quis dubitat?
                  
                  Quid alias recenseam Spectatores immensi ordinis <span class="lem">feminas</span>, quas maritorum virtus <span class="lem">adfecti</span>, 
                  Participem habetis gloriam gallinae, &amp; eam vobis participem esse non <span class="lem">intelligitis</span>. Verum est, mulieres fere omnes in malam partem, pertinacioris animi esse quam in
                  bonam, 
                  Hinc tot <span class="lem">lachrymis</span> illitae querelae, tot curae astutia etiam simulatae, et irritante invidia, clamosae
                  injuriarum &amp; ampullatae obiectiones, 
                  quas gallinarum credo municeps, Philonicus, Linguae blandimentis accurate satis &amp;
                  vigilanter iuvit, Sed frustra, Nam &amp; in hoc honestissimae pugnae decore, 
                  multiformis hominibus voluptas accidit, &amp; viris interim maximis nulla in re propius
                  accedunt galli, quam lucta exercitio. Nestorem ego Triseclem, &amp; consultissimi pectoris
                  Heroem, 
                  legi multis Gymnicis certaminibus exercitatum, in rei militaris tandem experientiam
                  venisse, unde sibi dubio, procul senilis illa prudentia incalluit, Alios praetero
                  qui sunt innumeri. 
                  <span class="lem">Intelliges</span> ex his Philonice, quam indecenter, lanistae nomine lacessantur, qua Gallos ad pugnam
                  instituunt, non enim in his crudelitas: 
                  sed amoenitas, non periculum sed incrementum, inest, Nec rixosi sunt subito galli
                  cum vicere, verum in eam, quae pro gallinis <span class="lem">sumenda</span> est pugnam, plus animosi,
                  Quod si unus aut alter, qua victoria temere abutatur, reperitur, non stati in omnes
                  culpam <span class="lem">reiicies</span>, 
                  Summae enim petulantiae est, ne dicam insaniae, quod pauci commisere, in omnes referre,Proinde
                  cum lanistae nomen odiosum admodum &amp; et infestum sit, eos ita nominabimus, 
                  qui humanis oculis, humani cruoris, profluvio, spectaculum ex <span class="lem">digladiatione</span>, summo scelere instituunt, 
                  Is horror, haec immanitas longe Philonice ab gallis aliena est, Quod si aliquando
                  Spectatores quasi gravissimo aliquo incommodo agitati galli post luctam tacent, victi,
                  non est quod miremur,
                  nusquam enim vinci amoenum est, minimos etiam &amp; pueris idoneos percensentibus ludos,
                  <span class="lem">Non nullius</span> ergo <span class="lem">moeroris</span> ratio id efficit, 
                  quod a cantu abstinet victus gallus, qua pro gloria, per honoris incolumi perennitate,
                  luctam instituerat. Eam sortem si indignatio sequetur, aequo animo ferre debent Gallinae,
                  
                  cum interim non minus amentur quam antea, aliter Philonico somniante quam res habeat.
                  Praeterea, ut victoriam adeptis clamor est peculiaris in nostra etiam fragilitate,
                  
                  ita &amp; eandem amittentibus silentium praecipuum, Romanus olim miles post Cannensem
                  cladem certe non cecinit, verum summo silentio Romam est amplexus si forte quis Romam
                  tunc, non Italiam deserturus pervenit, At Scipionis triumpho, qui Carthaginis superatae
                  &amp; Italiae vindicatae index fuit, multiplex cantus, multiplexque
                  <span class="lem">exsultatio</span>, Punicis immixta ferculis, dubio procul audita &amp; visa est Croesus 
                  quem omnes, fama variae fortunae novistis, suam <span class="lem">felicitatem</span> non semel blando risu admiratus, 
                  non Hercle risit cum pyram illam fatalem ascendit moriturus, Verum quid  morae in
                  re tam aperta facio? Galli Spectatores ut Philonice nugas continenter eliminem, 
                  seu victi sunt seu victores evadunt, officium faciunt, gallinas amant, fovent, tutantur,
                  Nec ullam <span class="lem">escam</span> soli comedunt, 
                  nisi longissime absint gallinae, Nostis etenim quam coczysent familiariter quam blando
                  has murmure invitent. Ova caperat? Gallinas ego certe bardas &amp; insipidas appellare
                  ausim si aliud
                  sentiant ita enim res habet ut dico, Nec aliud nuganti Quaquerrea fidem habebunt qui
                  verum amant, Sed pergo, Galli pervigiles, paucissima sibi ad quietem  momenta deligunt,
                  perspiciuntque omnia, nec minus clamore interim monent, &amp; quae gallinis nocent animalia,
                  non solum non pertimescunt, sed etiam pro conjugibus propugnant.
                  Fertiles praeterea eas faciunt idefesso accubitu, cumque modestiori Veneris voluptate
                  perfrui possent, amore tamen conpulsi, sese omnibus communicant, omnibusque miscent,
                  Quo minus tibi Philonice, gallorum macilentia taxanda fuit, cum adeo vigilent, &amp; ardentis
                  <span class="lem">thori</span> officium adeo <span class="lem">exequantur</span>, 
                  non quidem sui gratia, sed gallinarum potius quibus optime esse volunt. Nec faciunt
                  in sua <span class="lem">re publica</span> quicquam dividuum,
                  quod aut ma ritus aut <span class="lem">femina</span> proprium dicere posset, sed in commune promptissime conspirant, 
                  Puto vos Spectatores agnoscere, posse, <span class="lem">sint ne</span> vera? quae ex Quaquerrae ore profatus est Philonicus? 
                  Omnia mansuetissimus gallorum amor efficaciter evincit, &amp; <span class="lem">anhelat</span>, quo sibi conjuges praeferunt,testibus,
                  cum omnibus his qui aut gallos aut gallinaria <span class="lem">unquam</span> curarunt, tum maxime castratis Capis,
                  qui rem hominem satis compertam habent, Gigguliro nostro id asserente, fuerunt enim
                  &amp; ipsi galli, &amp; gallinas etiamnum amant, ne quis me suspecto teste uti velle existimet.
                  Facesse igitur Philonice, cum ista tua delirante <span class="lem">lamia</span>, facessant illa injuriarum praestigia quae ut relatu ita &amp;
                  oppugnatione magna experte indigna sunt, Nihil enim fere est, quod non rideri potius
                  quam oppugnari debeat. Et tu Giggulire cachinnaberis, postquam ego tibi domi rem tam
                  futilem,
                  tam muliebribus commentis quadrantem <span class="lem">interpretatus</span> fuero, Certe iam nunc ridere videtur, trementibus ocellis, 
                  Spectatores &amp; omnia capite concusso <span class="lem">flocci pendere</span>, partim siquidem sermonis mei excursum <span class="lem">intelligit</span>, 
                  &amp; latinum addidicit, quando eas regiones iuvenis pervagatus est, quibus Galli latine
                  loquuntur, <span class="lem">&amp; si</span> latine loqui exacte nesciat, 
                  Id quod inter nos quoque evenit. Saepe enim exoticae linguae sententiam subodorari
                  videmur, nobis interim ea ipsa nihil que potentibus, Age Giggulire, 
                  cum rem ad unguem accipies, propensius ridebis, &amp;  anilium technarum involucra demiraberis, Nimis <span class="lem">medius</span> fidius lingulaca fuit haec tua susurratrix Quaquerra, Philonice,
                  &amp; tu plus quam decebat temerarius, ignorans quam fallas res sit temeritas Si enim
                  quicquam gallinis commisisse galli videbantur, hoc secreto coram his quibus fama utrisque
                  curae est, tractari,
                  &amp; prudentissime placari redigique poterat. Amicorum enim errata secreto debent censeri,
                  virtus vero laudari palam, ut vetusta est philosophorum sententia, 
                  Idque Hercle galli fecissent hac in re, si effrenis gallinarum invidia ullo modo aut
                  placari, aut cohiberi potuerit, <span class="lem">quo minus</span> res
                  ipsa in omnium oculos dijudicanda pervenisset. Quis agger tamen huic torrenti, quod
                  vallum <span class="lem">objiciatur</span>? 
                  quo gallinae perstrepunt, Philonicus vero ita furit, ut Achelous cum Hercule certans
                  esse videatur. Cui ego iam eruam alterum cornu, Spectatores &amp; diis iuvantibus, 
                  qui judices &amp; testes actionum nostrarum sunt, illam suam <span class="lem">ebullientem</span> petulantiam <span class="lem">comminuam</span>:
                  <span class="lem">Nunquam ne</span> hoc legisti Philonice, Vir iracundus provocat rixas, &amp; qui ad indignandum facilis
                  est, erit ad peccandum proclivior.
                  Peccasse hodie nimirum recte, te omnes <span class="lem">aestimant</span> quod adeo credulus <span class="lem">caecam</span> gallinarum <span class="lem">insaniam</span> evomuisti, 
                  ut furiis quibusdam agitari videri potueris. Parcius ego vestra errata distringo,
                  quamquam severissime poteram, severissime enim rem occepistis: Tamen cum uxore (ut
                  Giggulirus mihi
                  hodie ex multorum <span class="lem">sententia</span><span class="lem">rettulit</span>) non nimis contendendum est, 
                  neque ei nimium confidendum: Potuisses tu quidem Gallinas laudare pulchre, magno spectatorum
                  applausu, Sed accusare voluisti, &amp; iniuriari gallis multorum sane qui eos amant, nauseante
                  molestia:
                  <span class="lem">Quo circa</span>, qui toties maledixisti, si passim male audis patienter sustineto, Nosti vetus verbum,
                  
                  Si vis bene audire, disce prius bene dicere. Ova pariunt inquis, gallinae, &amp; ea clamore,
                  ubi sint indicant, <span class="lem">Est ne</span> hoc Spectatores pium?
                  <span class="lem">foetum</span> prodere, ut abortus fiat, ut sui generis extinguatur soboles? Prave Philonice Gallinas
                  a scelere laudas,  lauda potius a <span class="lem">foetum</span> virtute, 
                  At quae ista tandem in Gallinis virtus? Humilitas, ais, Nempe quam sint humiles, hoc
                  die verbis tuis refertissimis injuriarum ostenderunt: quae profecto non ex humilitate,
                  sed invidente superbia proficiscuntur. Gallus inquis decrepitus ovum parit quod Basiliscum
                  edit, Quis credat hoc, Dii vestram fidem Quam petulans genus <span class="lem">foeminae</span> sunt: 
                  quam fabulas quam verum, sequi malunt: Amo poetam qui inquit, quisquis confidit mulieri
                  frondibus haeret. <span class="lem">Nunquam</span> putassem hoc anile in medium productum iri, 
                  At nihil omittit invidia: Gallos senes Spectatores (quamquam senectus malorum omnium
                  portus est) officiosissimos esse omnes scitis, &amp; a monstriferis <span class="lem">foeturis</span> longe alienos, 
                  quod si quis est, qui aliud asserit,quemadmodum Bactrianum quendam regulum asseruisse
                  ferunt. Ridiculus sane est &amp; cum experientia tum maximorum philosophorum <span class="lem">auctoritate</span>, convincitur, 
                  qui haec in universum fabulosa esse contendunt. Cum enim senes gallos habeamus &amp; decrepitos,
                  quis <span class="lem">unquam</span> apud nos Basiliscum e Galli ovo natum vidit, 
                  aut ovum saltem e Gallo. Si haec monstra Philonice tibi terrori sunt, Europam non
                  deseres, nec Gallos decrepitos insequeris, Sed Africam cuius harenosis desertis, 
                  quibus paucissimi aut omnino nulli Galli agunt, Basilisci conplures, irrepunt. Quod
                  autem causam affers cur fastigiis templorum infigantur Galli, rideo levitatem tuam,
                  &amp; hoc addo. Nequitia est quae te non finit esse senem, 
                  Mallem te pro Iovem lapideum, gallinam esse, credere, quam Philonicum, <span class="lem">si</span> solum plumis pinnisque involutus reperes, nihil enim ab his animo differs. 
                  Longe alia causa est Spectatores <span class="lem">Quandoquidem</span>, cum hoc animal horarum observatione &amp; perpetuis vigiliis,
                  curaque rerum suarum diligentissima omnibus fere aliis antecellat. Voluit studiosa
                  illa patrum &amp; consulta sedulitas, earum aedium, apices Gallo insigniri quibus multorum
                  salus curatur, 
                  Quibus precibus per horarum interstitia distributis, placatur deus <span class="lem">optimus maximus</span> 
                  Ut enim gallis vigilia est, ab omne errore aliena, si modo naturae copiam relinquimus, Ita eos vigiliis insignes esse decet, quibus nostri pars melior
                  curanda &amp; tuenda <span class="lem">committitur</span>.
                  Gaudete Galli, tuque <span class="lem">Giggurile</span>, <span class="lem">exulta</span>, pulchri enim mysterii aenigmaticam imaginem praebetis
                  &amp; si nullo allias, hoc tamen praecipue vigilantissimi &amp; optimi probamini, Nec terrebit
                  vos Gallos in universum Philonicus: quod gallinam in <span class="lem">coelo</span> esse asserit, 
                  &amp; gallum nullum: Nescitur an gallus sit an gallina, quis enim per tam altum intervallum
                  cristam, quis calcaria videat? <span class="lem">Ceterum</span> 
                  ipse Quaquerrae credit caecutienti idque gallinis tribuit quod gallorum est potius,
                  Nemo enim gallis <span class="lem">coelum</span> frequentius aspicit,
                  magnus inquit naturae historicus. Proinde ego <span class="lem">Cygnum</span> esse credere mallem Apollinis nato, 
                  quando <span class="lem">Stheneleia</span> proles fuit, summo amore <span class="lem">junctam</span>, 
                  id quod certe multis placere audio: <span class="lem">Quanquam</span> est, qui eam Volucrem speciei vocabulo appellat: 
                  quo nec gallum, Philonice, nec gallinam neque etiam <span class="lem">Cygnum</span> recte <span class="lem">intelliges</span>; 
                  aliae etenim complures in illa voce ut communi continentur. Potuissem ego, Spectatores,
                  si ex praemeditato rem agere mihi contigisset, ut Philonico, multa adducere 
                  quae certe his quae hactenus pro bene meritis gallis in medium attuli, <span class="lem">efficaciora</span> forent. 
                  scitis enim exactius refutari posse, quae sibi objecta esse sciunt accusati, aut objectum
                  iri praesagiunt, quam ea quae subito &amp; nil tale suspicantibus ingeruntur, 
                  Diis tamen interim ago gratias quod ea quae mihi dicenda obiter videbantur tam prompte
                  hactenus in mentem venere, Sed pergo, Parricidarum comites esse gallos laetari videris
                  Philonice,
                  quasi &amp; ipsi eo genere poenae digni videantur, quo sceleratissimi puniuntur. Cum tamen
                  ipsi Parricidarum ultores sint, &amp; summorum principum voluntate instituti vindices,
                  perpende, 
                  <span class="lem">quaeso</span>, injuriam, Philonice, non possunt haec praeteriri sine retaxatione, nec debent, maior
                  siquidem deinceps vobis, tibi dico
                  &amp; gallinis <span class="lem">lasciviendi</span> &amp; blatterandi daretur occasio, Sapienter 
                  &amp; <span class="lem">oportune</span> quidam ex magnis Oratoribus dixit. Occurrere oportere injuriae, 
                  quasi inveteraverit quemadmodum connutritum morbum vix quispiam extinxerit. scio quidem
                  &amp; in Codice Iustiniani, &amp; eiusdem rudmentis quas institutiones vocamus, id scriptum
                  esse 
                  quod tu <span class="lem">tetulisti</span> : &amp; legem ex Modestino depromptam, ad legem Pompeiam de Parricidis <span class="lem">librorum</span>. 
                  digestorum quadragesimo octavo addo, a te praeteritam &amp; neglectam, qui praesentibus
                  obsoniis plus uteris quam antiquis legibus: qua quidem &amp; culei &amp; Galli mentio sit
                  &amp;
                  <span class="lem">praeterea</span> virgarum sanguinearum, id quod a te inducti non habent Verum omnia non ea procacitate
                  &amp; insolentia, qua tu tumescis, 
                  sed per modestinum modestissime in haec verba. Poena Parricidii more majorum haec
                  instituta est, ut Parricida virgis sanguineis verberatus, dein in culeo insuatur,
                  
                  cum cane, Gallo <span class="lem">Gallinaceo</span> &amp; vipera &amp; simia, dein in mare profundum culeus jactetur, 
                  hoc ita si mare proximum sit, alioquin bestiis <span class="lem">subiiciatur</span>, Secundum Divi Hadriani constitutionem. 
                  Haec, Spectatores, parricidii vetustis legibus expressa poena est: qua Gallos adfui
                  ob commissum parricidis quis vestrum est qui credat? Causas ignorantibus, proximum
                  est errare.
                  Audite igitur causam ut a Philonici explodenda caecitate longe absitis. Credidere
                  vetusti, qui naturae per experientiam, proprietatem non una in re observarunt, Canem
                  Simiae odiosum esse, Simiam vero Gallo, 
                  hunc autem Serpenti, qua ex re, factum est, ut in nefandissimi sceleris poena <span class="lem">a qua</span> etiam elementa abessent: 
                  haec animalia jungenda legum latores parricidae volvere ut simia a cane agitata Gallum,
                  Gallus serpentem urgeret, quae se in hominem maleficum mergeret, 
                  ita ut vivus Parricida, viva nocentis animalis sepultura fieret. hoc aequi &amp; veri
                  <span class="lem">interpretes</span> asserunt, Quid tu igitur? 
                  Cur insontissimam illam animalium nil male hoc in scelere meritorum turbarum contemnis
                  &amp; taxas, Philonice? Annon potius Gallos laudabimus, quod vitam in mediis undis deferere
                   ferere non timent,
                  ut ex hominum commertio pessimi &amp; scelestissimi tollantur. Poeta unus, cum Simiae
                  meminit in culeum sutae eam innoxiam dicit hoc versu, Clauditur adversis innoxia Simia
                  fatis.
                  Audis Philonice innoxiam Simiam, vel a mordaci &amp; <span class="lem">vitiis</span> non parcente, Vate nominari. Quod si causam dissimulasti, non est quod commenderis.
                  
                  Lingua enim sapientis a mente discrepare non debet, ut scis. Verum haec ut obaerato
                  Spectatores &amp; muneribus illecto, condonemus. Accepistis hactenus quid responderim,
                  
                  &amp; quam recte, Vide Philonice, ne in foveam quam parasti incidas. Scio Quaquerram illam
                  tuam, &amp; ova ad te sua &amp; pullos dedisse, ut diu institutam accusationem eo prosequereris
                  diligentius.
                  Quaero te an non parricidio sit conformius, prolem ad elixandum, &amp; assandum dare,
                  &amp; Thyestaeam <span class="lem">cenam</span> instituere,
                  quam e ripa somniantem Gallinam deturbare, quae tua antea, tanta quaerela fuit. <span class="lem">Ceterum</span> haec invitus dico,
                  &amp; attigisse transeunter quam dixisse malo essent equidem id genus multa, sed taceo.
                  Est enim tantum conjugalis necessitudinis vinculum, ut neutrum sine alterius incommodo
                  vituperari possit, 
                  Quamobrem recte Giggulirus qui me lacessere noluit, pugnare vero &amp; propugnare voluit,
                  Hoc Philonice sat mirari non possum quod Petrum a Gallo proditum dixisti quasi vero
                  plus prodant Galli canto suo divino quam moneant, 
                  quid si non prodiderit sed monuerit potius? Quis enim hoc ipsum <span class="lem">praeter</span> Petrum intellexit,
                  cui repetita memoria magistri verba conscientiam exstimularunt, inducto <span class="lem">moerore</span>. Non novit Petrum Gallus ille,
                  quisquis fuit, sed officio suo, in horarum discrimine, satisfecit. Quoties Gallo cantante
                  Philonice luditur, scortatur, caeditur? Quorum nullius eum recte
                  accusaveris, sicut nec huius quod peieravit Petrus, quem mihi crede, consulto <span class="lem">praeteriisses</span> verum tua <span class="lem">istuc</span> petulantia, 
                  provectus es,ut his etiam qui alio in orbe vitaque meliori beati degunt non peperceris.
                  Ad summam Spectatores, Ut aliquando nostro sermoni finis statuatur: Galli gallinacei, Vigilantissimi, strenuissimi:
                  
                  providentissimi, <span class="lem">Reipublicae</span>, qua nihil inter mortales excellentius, sunt studiosi &amp; terrarum imperio maxime imperitant,
                  siderumque periti, tempus olfaciunt, non ratione dico sed naturae insigni munere.
                  Nec solis ortum incautis patiuntur obrepere, diemque venientem <span class="lem">nuntiant</span> cantu,
                  hincque magnus Poeta quartam vigiliam depingens, si insit, Excubitorque diem cantu
                  praedixerat Ales. Odiosa quoque in hac re vetustas, Nocti deae Gallum, <span class="lem">immolare</span> consuevit,
                  cantante Poeta <span class="lem">cum primis</span> docto, Nocte Deae noctis cristatus creditur ales, Quod tepidum vigili, provocat ore
                  diem. 
                  Ridenda est sane, Philonici ex testibus <span class="lem">audacia</span>, qui galli cantum lasciviae tribuit, quasi disparem cantum,iuvenum &amp; senum hactenus
                  didicerit, 
                  quos paris esse vigiliae, nec disparis indicii, omnia omnium experimenta praedicant,
                  &amp; tamen constat naturae ratione, plus in junioribus lasciviae esse quam senibus: 
                  Praeterea Gallos victos non canere amplius sunt qui asserant abstinere autem, &amp; lascivi
                  re nihil, neminem existimo dixisse hactenus, quibus apertum esse videtur non e lascivia,
                  sed naturae instinctu, <span class="lem">coelique</span> influxu, masculos Gallos cantare, &amp; cantando discernere<span class="lem"></span>,
                  Sed haec ut alia Philonico condonemus,  Quem ut ipse gallum ex homine adolescente
                  factum esse credit, ita vos, Spectatores, in Gallinam aliquando Pythagorica palingenesi
                  mutatum iri existimate. 
                  Non frustra Hercle illustres variarum artium professores &amp; philosophi, in Mercurii
                  tu tela Gallos recensent, ob miram naturae suae in observando &amp; discernendo, celeritatem.
                  Quos ex eodem hoc insigne accepisse verarum narrationum <span class="lem">auctor</span>: scriptum reliquit, 
                  Ut cuicumque longissimam ex cauda pinnam si dextra est, gestandam tradiderint, is
                  comite gallo, omnes fores aperire omniaque invisibilis ipse videre, possit. 
                  Hi quodam magistratus rexere victoriarum omnino toto orbe partarum auspices. Nonne
                  hoc ingens est deorum munus Spectatores? Ferunt Themistoclem,  priusquam
                  cum Xerse pugnaret, ingentem gallorum strepitum <span class="lem">audisse</span>, ad quod exemplum suos milites hortatus, victoriam consecutus est.
                  <span class="lem">Boeotii</span> contra <span class="lem">Lacedaemonios</span> pugnaturi: cum totis noctibus galli cantassent, nobilem victoriam praesagivere, 
                  ita conjecta <span class="lem">interpretatione</span>, quod ales illa victa non caneret. Quin &amp; ad Insubres potens
                  genus Galeatii nomen ex insolito gallorum cantu accepisse feruntur, qui tota nocte
                  dicitur, cum vicecomes magnus<span class="lem">Matheus</span> primogenitum ex Bonacosa filium suscepit.
                  Haec est, Spectatores, lasciviae vis censente Philonico, ut Gallos fatidicos efficiat,
                  &amp; futurorum ingerat spiritum, mendaces sunt isti qui lascivia, corpora dissolvi animum
                  obfuscari:`
                  memoriam elui, multorum applausu docuere sed pergo. Parturientibus adesse galli existimantur,
                  postquam unus Latonae parienti astitit: eidem postea <span class="lem">charus</span> admodum: 
                  generosissimisque ferarum, Leonibus &amp; scolopendris terrori sunt; <span class="lem">ex quo</span> Africam petentes, quod ea regio his maxime abundet feris, 
                  hanc Alitem secum ferre consuevere, Idque certe Spectatores nec magnitudine sit, nec
                  potentia, quis enim in his gallum leoni conferet? Sed potius ex superni ordinis contemplatione,
                  maximus enim naturae admirator,
                  &amp; leonem &amp; gallum solares esse dixit, praesentiam tamen virtutis eius, gallo majorem
                  inesse, quod &amp; inde apparet, quod gallus quasi quibusdam hymnis surgenti Soli applaudit,
                  hincque fieri, ut a leone timeatur &amp; colatur.
                  Pythagoras sapiens vel ob id praecipue putatus, quod sapientis se nomine dignum <span class="lem">nunquam</span> existimavit, praecipere solebat, tu gallum nutriremus, quo quemadmodum doctissimorum
                  interpretatio est, divi nam animae nostrae partem, quae divinarum rerum cognitione,
                  quasi solido cibo &amp; <span class="lem">coelesti</span> ambrosia pascit <span class="lem">intelligimus</span>, 
                  Et hic quidem Gallus est, cujus aspectum Leo id est omnis terrena potestas formidat
                  &amp; reveretur. Cui singularem intelligentiam datam esse propheta testatus est, singulare
                  patientiae &amp; veritatis exemplar. 
                  Auditis, Spectatores, an non Galli vocabulo &amp; natura veneranda admodum <span class="lem">mysteria</span> Philosophi  &amp; Theologi <span class="lem">celarint</span>, 
                  quae quidem hoc in loco minus <span class="lem">retulissem</span>, nisi mihi persuasissem, Gallorum gloriam &amp; nobilitatem, hisce non parum auctum iri
                  quae attuli.
                  Et hercle nescio, an id satis de se galli <span class="lem">intelligant</span>, cum sint multi mortalium, quibus haec ut mystica, &amp; aenigmatica ignorantur. 
                  Sed ad institutum redeo. Hunc Gallum Socrates cum divinitatem animi sui, divinitati
                  majoris mundi,copulaturum se speraret: Aesculapio <span class="lem">illo</span> animarum medico debere se dixit:
                  <span class="lem">quanquam</span> magnus quidam inter Christianos poetas fidei propugnator, cum Socraticum gallum minus
                  forte decenter,
                  quam oportuit ludicro esset insecturus, eum Gallinam appellavit, ut mollis &amp; <span class="lem">effoeminatae</span> rei vocabulo, 
                  quod te nolui latere,Philonice, qui tam augustum &amp; auspicatum hactenus extollere satis
                  &amp; laudare non potuisti. Quis vero nescit gentis &amp; amplissimae 
                  &amp; vetustissima bellorum memoria apud scriptores notae, nomen a gallis gallinaceis
                  sumpsisse, tum multi alias et docti Galli nomine et sancti fuerunt, Ceu Cor Gallus
                  poeta, Ceu Gallus <span class="lem">Abbas</span> 
                  quem apud eos Helvetios sepultum audivimus qui secundum militarem peritiam in texendo
                  lino &amp; poliendo, omnium sunt famigeratissimi. Quid plura, Spectatores? 
                  Tanta etiam defunctis Gallis vis &amp; nobilitas inest (ne gallinarum demortuarum pulpamenta
                  omnia posse Philonicus putet) ut perunctos galli cerebro nec Pantherea nec Leones
                  attingant: 
                  hoc plagis recentibus prodest, hoc venenatorum morsus, &amp; serpentum incommoda mortalibus
                  perdomat, contraque morbos innumeros valet. Quod si tam pinguis tam sapida eorum caro
                  non est quam gallinarum, non est mirum, 
                  Siquidem tot curae, tot Veneres, totque vigiliae, pinguescere eos non  sinunt: <span class="lem">Ceterum</span> si in <span class="lem">pinguedine </span>
                  sita est <span class="lem">aestimatio</span> ut quisquam pinguissimus esset, ita optimus foret, quod profecto pauci vestrum <span class="lem">admittunt</span>.
                  Non enim semper pondus, sed virtutem ipsam attendimus, hincque est ut ego in <span class="lem">cena</span> una turdum bovi praeferam, &amp; anseri Phasianum. 
                  Ferunt medici in galli vesica lapidem reperiri, qui vesicae nostrae incommodis medeatur. Item testes Gallinaceorum, perinde
                  si a conceptu edat mulier, mares in utero fieri dicuntur, 
                  Non possum ego &amp; hoc in loco praeterire, quod magnis viris persuasum est,Pedem dextrum
                  videlicet Galli gallina cei tantam vim habere, ut adversarii victor futurus sit, 
                  <span class="lem">quicumque</span> hunc eo animo secum gesserit: quod si ego fraude potius, aut potius naturae subsidio,
                  
                  quod a multis in fraudis aut superstitionis infamiam deturbatur, Philonicum hoc in
                  loco vincere, quam rei a gallis propositae <span class="lem">efficacia</span>
                  voluissem, certe vel dextro unius galli pede vicissem, tam acria gallorum calcaria
                  sunt. Nunc <span class="lem">dinoscite</span>, Spectatores, dum alius iudex non est,
                  &amp; vobis omnibus censendi &amp; <span class="lem">dinoscendi</span> copia facta est, quam inique accusati sint galli quamque petulans &amp; impetuosum genus
                  sit gallinarum, 
                  &amp; statuite poenam parti adversae, tu deinceps, quid agendum in tali re sit, <span class="lem">intelligant</span> &amp; consilium mutent. 
                  <span class="lem">Sumite</span> in animum veteris &amp; excellentis philosophi sententiam. Quicastigare noxios dixit
                  oportere, ne ipsorum exemplo, <span class="lem">ceteri</span>
                  quoque peccent,Corripite igitur gallinas, &amp; plectite, absterrete &amp; erudite ut galli
                  tandem agnoscere queant vos aequitatis esse Patronos &amp; virtutis vindices. Dixi. 
               </div>
            </td>
            <td>
               <div type="réplique"><strong>Euthymus</strong> traduction 
               </div>
            </td>
         </tr>
      </table>
      <div type="apparatcritique">
         <p>Apparat critique: <i>foelicitati</i> ed; <i>vicium</i> ed; <i>facti</i> Zimmel; <i>delinitae</i> ed; <i>autoris</i> ed; <i>delinimentis</i> ed; <i>blandicias</i> ed; <i>Intelleges</i> Zimmel; <i>preceps</i> ed; <i>umquam</i> Zimmel; <i>justiciae</i> ed; <i>dignoscatis</i> Zimmel; <i>quattuor</i> Zimmel; <i>R. P.</i> ed; <i>intellegis</i> Zimmel; <i>caeteris</i> ed; <i>opportune</i> Zimmel; <i>odstupui</i> ; <i>estasi</i> ed; <i>incoepi</i> ed; <i>foeminas</i> ed; <i>intellegentes</i> Zimmel; <i>peniteret</i> ed; <i>coepi</i> Zimmel; <i>re vera</i> Zimmel; <i>aegreferunt</i> ed; <i>ipsae</i> Zimmel; <i>quando quidem</i> Zimmel; <i>umquam</i> Zimmel; <i>Tyroni</i> ed; <i>comperatur</i> ed; <i>percelebres</i> Zimmel; <i>laetiferi</i> ed; <i>increbruit</i> Zimmel; <i>Melii</i> Zimmel; <i>lachrymis</i> ed; <i>estimatio</i> ed; <i>R. P.</i> ed; <i>etsi</i> Zimmel; <i>faeminas</i> ed; <i>affecti</i> Zimmel; <i>intellegitis</i> Zimmel; <i>lachrymis</i> ed; <i>Intelleges</i> Zimmel; <i>summenda</i> ed; <i>reicies</i> Zimmel; <i>diglatiatione</i> ed; <i>Nonnullius</i> Zimmel; <i>moreris</i> Zimmel; <i>exultatio</i> ed; <i>foelicitatem</i> ed; <i>aescam</i> ed; <i>tori</i> Zimmel; <i>exsequantur</i> Zimmel; <i>R. P.</i> ed; <i>foemina</i> ed; <i>sintne</i> Zimmel; <i>anihilat</i> ed; <i>umquam</i> Zimmel; <i>Lamiga</i> ed; <i>interpraetatus</i> ed; <i>floccipendere</i> ed; <i>intellegit</i> Zimmel; <i>etsi</i> Zimmel; <i>me dius</i> Zimmel; <i>quominus</i> Zimmel; <i>obiciatur</i> Zimmel; <i>ebulientem</i> ed; <i>cominuam</i> ed; <i>Numquamne</i> Zimmel; <i>estimant</i> ed; <i>coecam</i> ed; <i>insaniem</i> ed; <i>sentencia</i> Zimmel; <i>reculit</i> ed; <i>quocirca</i> Zimmel; <i>estne</i> Zimmel; <i>fetum</i> Zimmel; <i>fetum</i> Zimmel; <i>feminae</i> Zimmel; <i>Numquam</i> Zimmel; <i>feturis</i> Zimmel; <i>autoritate</i> ed; <i>umquam</i> Zimmel; <i>sinit?</i> Zimmel; <i>quando quidem</i> Zimmel; <i>optu. Maxu.</i> ed; <i>comittitur</i> ed; <i>Giggulire</i> Zimmel; <i>exsulta</i> Zimmel; <i>caelo</i> Zimmel; <i>Caeterum</i> ed; <i>caelum</i> Zimmel; <i>cycnum</i> Zimmel; <i>Steneleia</i> ed; <i>junctum</i> Zimmel; <i>quamquam</i> Zimmel; <i>Cycnum</i> Zimmel; <i>intelleges</i> Zimmel; <i>efficatiora</i> ed; <i>queso</i> ed; <i>lascivendi</i> ed; <i>opportune</i> Zimmel; <i>detulisti</i> Zimmel; <i>li</i> ed; <i>preterea</i> ed; <i>Gallinacio</i> ed; <i>subiciatur</i> Zimmel; <i>aqua</i> Zimmel; <i>interpraetes</i> ed; <i>viciis</i> ed; <i>coenam</i> ed; <i>Caeterum</i> ed; <i>preter</i> ed; <i>maeror</i> Zimmel; <i>praeterisses</i> Zimmel; <i>isthuc</i> ed; <i>rei publicae</i> Zimmel; <i>nunciant</i> ed; <i>imolare</i> ed; <i>cumprimis</i> Zimmel; <i>audatia</i> ed; <i>caelique</i> Zimmel; <i>horas</i> Zimmel; <i>autor</i> ed; <i>audiisse</i> ed; <i>Boetii</i> ed; <i>Lacedemonios</i> ed; <i>interpraetatione</i> ed; <i> Mathqeus</i> Zimmel; <i>carus</i> Zimmel; <i>exquo</i> ed; <i>numquam</i> Zimmel; <i>caelesti</i> Zimmel; <i>intellegimus</i> Zimmel; <i>mstyeria</i> ed; <i>coelarint</i> ed; <i>rettulissem</i> Zimmel; <i>intellegant</i> Zimmel; <i>i</i> ed; <i>quamquam</i> Zimmel; <i>effeminatae</i> Zimmel; <i>Abas</i> ed; <i>Caeterum</i> ed; <i>pinguidine</i> Zimmel; <i>estimatio</i> ed; <i>admittuntur</i> Zimmel; <i>coena</i> ed; <i>quicunque</i> ed; <i>efficatia</i> ed; <i>dignoscite</i> Zimmel; <i>dignoscendi</i> Zimmel; <i>intellegant</i> Zimmel; <i>Summite</i> ed; <i>caeteri</i> ed; 
         </p>
      </div>
   </body>
</html>