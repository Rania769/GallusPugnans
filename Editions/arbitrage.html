<html xmlns:tei="http://www.tei-c.org/ns/1.0">
   <head>
      <meta http-equiv="Content-Type" content="text/html; charset=UTF-8">
      <link rel="stylesheet" type="text/css" href="GallusPugnans_htmlmonolingue.css">
      <title>Partie V: arbitrage</title>
   </head>
   <body>
      <table>
         <tr>
            <td>
               <h1>Caporum arbitrium Nomothetes interpres loquitur.
                  (L'imprimé donne Nomotheses pour le titre.)
                  
               </h1>
            </td>
            <td>
               <h1>Arbitrage des chapons, l'interprète Nomothetes parle.</h1>
            </td>
         </tr>
         <tr>
            <td>
               <div type="réplique"><strong>Nomothetes</strong>
                  Recensui, ut jussistis Philonice, tuque Euthyme breviter &amp; enucleate rem omnem Capis,
                  
                  qui nescio an alia in re <span class="lem">umquam</span> adeo stupefacti fuerint, 
                  ac hodie fuere, postquam illam inter Gallos, Gallinae que audivere <span class="lem">dissensionem</span>. 
                  Sciunt equidem, intestinis bellis nil pestilentius esse, &amp; eius <span class="lem">reipublicae</span> fulcimenta durare diu non posse, 
                  qua a capite membra dissentiant, &amp; alioqui, veritatis amator Historicus, Concordia
                  dixit res parvas crescere, Discordia maximas dilabi. 
                  Id quod adeo vobis est notum ut quod maxime. 
                  Quapropter eis ne breviter accepta, 
                  visum est eo festinantius ad moderati arbitrii praescriptum contendendum esse quanto
                  res in se plus habitura periculi est, 
                  si longius proteletur, Gratiasque agunt bonae forti, &amp; secundo fato quod arbitrii
                  ad eos libertas, vestro, &amp; partium consensu pervenit. 
                  Si enim res cessisset aliter, timendum ipsis videbatur, 
                  <span class="lem">ne quis</span> immitius quam huiusmodi generis imbecilla securitas commeruisset, agere fuerit ausus,
                  quod hercle nemo in Capis animadvertet. 
                  Sunt enim hi qui &amp; Gallos &amp; Gallinas, par amoris moderamine <span class="lem">persequuntur</span>, 
                  ac de gallis quidem non est quod dubitet quispiam, cum &amp; ipsi aliquando galli fuerint,
                  
                  quod tu Euthyme paulo ante dicebas. 
                  pro Gallinis vero haec indicia sunt, quod olim mares eas communi instinctu dilexere,
                  
                  Et iam nunc cum excubatrix deficit, in amoris argumentum pullos fovent tactu subtus
                  <span class="lem">iacentium</span> pullorum pruriente, quoque se oblectantes, 
                  semper deinceps, amant ducunt, pascunt, 
                  quod se expertum magnus naturae indagator, asseruit. 
                  Quae cum vera esse constet, nemo sane Capos in arbitratu suspectos habebit, utcumque
                  cesserit sententia, 
                  Quam ego, ut jusserunt breviter &amp; aperte vobis Spectatores
                  Audientibus partium patronis effabor.  
                   Gallinis enim &amp; Gallis plura a Capis ipsis, iuste non nihil indignantibus, 
                  post sedatam hanc contentionem dicentur, maxime si ad aliorum nostrae provinciae aures
                  haec res aperte pervenerit: 
                  ut certe pervenient. 
                  Quod enim iam sum locuturus, ex horum animis defluxit praecipue, quos hic mihi assidere
                  videtis, 
                  qui nostri Ornithoboscii incolae, supremae <span class="lem">auctoritatis</span> locum inter omnes obtinent, 
                  idque tenent memoria, quod a longis annis inter eos actum est, &amp; per exercitam illam
                  prudentiam facile quid futurum sit, 
                  odorati potuerunt, semper, ex longa &amp; honestissima consuetudine, &amp; libero provinciae
                  suae decreto, 
                  in difficillimarum rerum <span class="lem">aestimatione</span> omnium consensu, primores. 
                  Hi igitur acclamantibus qui domi nostrae sunt reliquis, ingenue fatentur, fere omnia
                  ab Gallis, 
                  Gallinisque gnaviter &amp; attente agi, remque rusticam &amp; villaticas divitias, per eos
                  levissimis impensis augeri, 
                  Esse tamen, quod in utroque (ut imbecillitas fert mortalium) <span class="lem">vitio</span> dare quis possit. 
                  Nimis enim morosas Gallinas, Gallos vero nimis petulantes, saepe animadvertisse asserunt,
                  nec morigerantes semper Gallinas, nec Gallos semper tuentes. 
                  Quae quidem, cum &amp; inter homines habeant libertatem impunem, quis gallis &amp; gallinis
                  imputabit? 
                  At istud consilium quo per invidiam correptae Gallinae, eo dementiae pervenerunt,
                  
                  ut Gallorum famam inter mortales illustrem admodum &amp; prespectam, 
                  infringere atque infamem reddere, rebus non tam veris quam confictis &amp; perperam excogitatis
                  conatae fuerint, adeo displicet, 
                  ut quod maxime. 
                  Nullo enim instituto major ruina, rei suae publicae parari poterat, si eo voto ad
                  metam perventum esset, quo res coepta est. 
                  Idcirco partium consiliis diligenter perpensis, cognitoque universo <span class="lem">negotii</span> excursu, non possunt non asserere, Gallis strenuis illatam esse injuriam. 
                  Quod tu Philonice, ubi Gallinis dixeris ne <span class="lem">aegre ferant</span>, oratas habeto, 
                  Apertae enim <span class="lem">justitiae</span> nemo commode pro   amicis etiam amicissimis, refragari potest, cumque justae poenae non nihil loci in
                  Gallinis esse videretur, 
                  eam abolitam &amp; expunctam in amoris sui argumentum volvere. 
                  Novistis legem, quae Iudices in levioribus causis vult esse ad lenitatem proniores,
                  
                  In gravioribus autem poenis, severitatem legum cum aliquo temperamento benignitatis
                  subsequi. 
                  Capi causae nostra non judices sed Arbitri, poenam commissi, hercle non parui: 
                  non temperare, sed non reminisci volverunt Eius loco munus <span class="lem">exspectantes</span> pulcherrimum, &amp; partibus commodissimum, 
                  Concordiam videlicet &amp; matrimonii perenni pace stabiliti mite comertium, 
                  ad quod praestandum, tu Philonice, tuque Euthyme, cum domum venietis, Gallos, Gallinasque,
                  iterum atque iterum hortemini. 
                  QUID est enim, Dii boni, in ea familia, qua vir &amp; uxor rerum habent administrationem,
                  divinius? 
                  Quid utilius pace &amp; amore? 
                  Magnum legislatorem dixisse ferunt, Vitam reliquam minime videndam esse, quando uxor
                  cum viro in discordia est. 
                  Ubi enim illa est morosa &amp; jurgiosa invidia, Ubi irae &amp; molestiae, per dies perque
                  noctes scatent, 
                  Ibi de vita <span class="lem">quotidie</span> plus amittitur, adeo, ut mortuum esse satius esset, quam ad mortem tam lento &amp; molesto
                  passu pervenire. 
                  Monendae igitur Philonice sunt Gallinae, ut se suosque maritos ament, remque domesticam
                  current, &amp; invidiae errore conceptae stimulos, 
                  ex animis suis procul eliminent, sintque probae (Conjuge, namque proba nihil <span class="lem">exstat</span> dulcius usquam) &amp; apertae, 
                  ut virorum suorum major per haec salus, majorque quies astruatur. 
                  Non frustra diligens quidam rei domesticae praeceptor dixit, 
                  Existimo probam conjugem, sociam domus esse, magnumque momentum ad viri <span class="lem">felicitatem</span>. 
                  Natura siquidem, quam primus ille mundi genitor perpetua <span class="lem">fecunditate</span> donavit, operam mulieris ad domesticam diligentiam comparavit, 
                  Viri vero ad exercitationem extraneam, 
                  Itaque viro calores &amp; frigora perpetienda, 
                  tum   etiam laborem pacis &amp; belli distribuit, mulieri autem domestica <span class="lem">negotia</span> curanda tradidit, 
                  quae ut curaret diligentius, viro timidiorem esse voluit. 
                  Nam metus ad diligentiam custodiendi plurimum confert nobilis agricolae testimonio,
                  
                  Perperam ergo invident Gallinae Gallis honestam illam, socialis pugnae exercitationem,
                  &amp; haec quasi militaria stipendia, 
                  quae in viris <span class="lem">rempublicam</span> apud majores administrantibus raro desiderata sunt. 
                  Ex his enim exerciti propugnabunt audentius, &amp; timebunt minus, 
                  quos tu Euthyme, tu Gallinas conjuges continenter ament curentque obsecrato, decet
                  hoc eos, 
                  quia <span class="lem">reipublicae</span> nostrae suo imperio aemuli cognoscuntur. 
                  Praeterea, ut omnium injuriarum oblivio sit. 
                  Fidus enim &amp; sincerus amor ibi esse non potest, ubi injuriarum memoriam, latentibus
                  scintillis invidia nutrit. 
                  Quod si pristinae benevolentiae favore, resipiscentes Gallinae, Gallique amantes consenserint,
                  salvi erunt, vitamque agent beatam &amp; utilissimam his, 
                  quorum <span class="lem">praediis</span> suam istam civitatem locaverint. 
                  Nobilis Poetae sententia est. Nec divitias nec quicquam aliud tantum voluptatis habere,
                  quantum virum &amp; uxorem bonos. 
                  Eam si domi vestrae Gallis &amp; Gallinis explicabitis sese amabunt, ut antea, 
                  Capisque agent, ut certe <span class="lem">debent</span>, infinitas gratias, 
                  Ite igitur actutum domum, &amp; concordiae consulite, 
                  in cuius solius incolumitate, Gallinarum &amp; Gallorum sita est salus, dixi.
                  
               </div>
            </td>
            <td>
               <div type="réplique"><strong>Nomothetes</strong>
                  traduction
                  
               </div>
            </td>
         </tr>
      </table>
      <div type="apparatcritique">
         <p>Apparat critique: <i>unquam</i> ed; <i>dissentionem</i> ed; <i>rei publicae</i> Zimmel; <i>nequis</i> ed; <i>prosecuntur</i> ed; <i>iacentum</i> ed; <i>autoritatis</i> ed; <i>estimatione</i> ed; <i>vicio</i> ed; <i>negocii</i> ed; <i>aegreferant</i> ed; <i>justiciae</i> ed; <i>expectantes</i> ed; <i>cotidie</i> ed; <i>extat</i> ed; <i>foelicitatem</i> ed; <i>foecunditate</i> ed; <i>negocia</i> ed; <i>rem publicam</i> Zimmel; <i>rei publicae</i> Zimmel; <i>prediis</i> ed; <i>daebent</i> ed; 
         </p>
      </div>
   </body>
</html>